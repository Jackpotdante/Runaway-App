# Runaway-App
FEU17 Project

Projektarbete FEU17 JavaScript 2
Uppgiften
Ni ska skapa en webbapplikation med HTML, CSS och JavaScript. Målet är att använda det ni har gått igenom hittills, för ett större, mer realistiskt projekt; samt att träna på agila metoder. Projektet ska använda de tekniker vi har gått igenom:
HTML
CSS, media queries
JavaScript DOM-manipulation
AJAX
Firebase
Git (github pages)

Börja med att brainstorma. Kom på vad ni vill göra och bestäm ett namn för projektet.
Bestäm sedan hur ni vill arbeta:
vem ska vara första scrum master?
hur ofta ska ni träffas? Hur ofta i skolan och hur ofta på distans?
vilket verktyg använder ni? (slack, discord, skype, trello osv.)
hur delaktig förväntas man vara i diskussioner på slack?
hur snabbt bör man svara på slack/skype/discord osv.?
hur många timmar kommer ni att lägga per vecka? (behövs när ni planerar sprinten)

Det är mycket viktigt att du informerar din grupp om du blir sjuk eller av annan anledning inte kan träffas eller arbeta i projektet. Om det uppstår problem, ta först upp dem inom gruppen och sedan med läraren.
Arbetssätt
Tiden som projektet pågår delas in i sprintar.
Sprint 1: 19/2 -   5/3
Sprint 2:   5/3 - 12/3
Sprint 3: 12/3 - 19/3
Sprint 4: 19/3 - 23/3

Vi har sprint review från 10:00 samma dag som nästa sprint startar. Tiden 9-10 kan ni använda till att lösa eventuella tekniska problem som är relaterade till redovisningen, exempelvis prova dator och projektor.
Efter review ska ni ha en sprint retrospective. (Se till att någon antecknar vid varje möte.)
Efter retrospective är det dags för sprint planning.
Varje arbetsdag ska ni ha en daily scrum, IRL eller virtuellt.
Loggbok
Under projektets gång ska du föra en individuell loggbok. Du ska sammanfatta vad du har jobbat med varje dag med några korta meningar. Berätta både om sådant du lyckats med och sådant som är problem och hur du går till väga för att lösa det. Syftet med loggböckerna är att ni ska kunna använda den i efterhand för att reflektera över gruppens arbete samt för att läraren ska få en inblick i hur arbetet har fungerat inuti gruppen.

Gruppen ska föra en kollektiv loggbok. Där ska finnas anteckningar från era möten sprint planning, daily scrum och sprint retrospective.
Redovisningar
Under presentationerna visar vi vårt stöd och intresse för våra klasskamrater genom att inte prata samtidigt som de redovisar. Det är strängeligen förbjudet att arbeta med projektet under tiden - ni ska planera ert arbete så att ni är klara innan. Efter att alla frågor (som hinns med) är ställda och besvarade är alla värda en applåd.
Det är ok att använda datorn under presentationerna för att göra anteckningar eller testköra deras app, om den är publicerad.
Vi försöker att spara frågor till slutet av presentationen, men det är tillåtet att avbryta mitt i om det är något som passar bättre att ta då.
Planera presentationen för oss som är där, dvs räkna med att åhörarna behärskar det vi har gått igenom i tidigare kurser.
Det ska vara minst 2 personer som redovisar vid varje tillfälle.
Presentation 23/2
8-12 minuter per grupp, inklusive tid för att få igång dator och projektor och inklusive tid för frågor efteråt
berätta om er projektidé
visa wireframe/prototyp/mockup
ta emot frågor från publiken
applåder!!
Sprint review
11-16 minuter per grupp
vad har ni gjort sedan förra sprinten
vad återstår att göra
berätta om en teknisk utmaning som ni haft under sprinten och hur ni löste den
demonstrera appen (så långt det är möjligt, med fokus på det som är nytt)
frågor från publiken
Slutredovisning 23/3
mer info kommer
Bedömningskriterier
Bedömningen på projektet är individuell och baserar sig både på gruppens insats och på den individuella insatsen. Det går att vara med i en grupp som gör ett VG-projekt och få IG på projektet, om man inte deltar i arbetet.

För godkänt krävs:
projektet ska finnas på GitHub och publiceras med GitHub Pages (eller likvärdigt)
projektet använder flera branches; master-branchen används bara till release-versioner
ni har gjort en mockup/wireframe
appen har en responsiv design, så att den fungerar på smala skärmar
appen hämtar data dynamiskt från minst två olika API med AJAX
appen använder Firebase för autentisering
appen använder Firebase realtidsdatabas
inlämnad individuell loggbok
inlämnad projektloggbok
projektet ska redovisas på dagar med sprint review

För väl godkänt krävs:
varken varningar eller fel i konsolen
HTML-koden validerar utan varken fel eller varningar
projektet ska använda etablerade principer för UX design och layoutregler
appen ska ha en väl genomtänkt och uttryckt design (det ska se snyggt ut)
du ska delta aktivt i minst en sprint review/redovisning
Gruppindelning
Grupper:
Undefined - Johan, Sara, Oskar, Christopher, Jonas B.
Placeholder - Anton Nilsen, Elin, Dennis, Anna, Sabrina
Git Chaos - Albin, Alejandro, Jonathan J., Jonas E., Erik O.J.
Öl - Anton Nordgren, Robin, Jonathan L., Joakim
Heroes and zeroes - Andreas, Markus, Gustav, Erik O.
